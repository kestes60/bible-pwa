{
  "1": {
    "1": "פולוס שליח ישוע המשיח ברצון האלהים לפי הבטחת החיים אשר בישוע המשיח׃",
    "2": "אל טימותיוס בנו החביב חסד ורחמים ושלום מאת אלהים אבינו ומאת המשיח ישוע אדנינו׃",
    "3": "מודה אני לאלהים אשר אני עבד אותו מימי אבותי ברוח טהורה כי תמיד אזכרך בתפלותי לילה ויומם׃",
    "4": "ונכספתי לראותך בזכרי את דמעותיך למען אמלא שמחה׃",
    "5": "כי באתי לזכר את אמונתך בלתי צבועה ששכנה כבר בלואיס זקנתך ובאבניקה אמך ומבטח אני כי תשכן גם בך׃",
    "6": "על כן אזכירך שתעורר את מתנת האלהים הנתונה לך בסמיכת ידי׃",
    "7": "כי האלהים לא נתן לנו רוח אימה כי אם רוח גבורה ואהבה ומוסר׃",
    "8": "לכן אל תבוש לא מעדות אדנינו ולא ממני אסירו כי אם תסבל הרעות גם אתה כמוני על הבשורה כפי כח האלהים׃",
    "9": "אשר הוא הושיענו וקראנו בקריאה קדושה לא לפי מעשינו כי אם לפי עצתו וחסדו הנתן לנו במשיח ישוע לפני ימות עולם׃",
    "10": "ועתה נגלה בהראות מושיענו ישוע המשיח אשר בטל את המות ויוצא לאור על ידי הבשורה את החיים ואת אשר איננו עובר׃",
    "11": "אשר הפקדתי להיות לה כרוז ושליח ומורה הגוים׃",
    "12": "ובעבור זאת אסבל כאלה ולא אבוש כי יודע אנכי במי האמנתי ומבטח אנכי כי היכלת לו לשמר את פקדוני עד היום ההוא׃",
    "13": "החזק בתכונת הדברים הבריאים אשר שמעת ממני באמונה ובאהבה אשר במשיח ישוע׃",
    "14": "שמר את הפקדון הטוב בעזרת רוח הקדש השכן בנו׃",
    "15": "זאת אתה יודע כי פנו ממני כל אשר באסיא ובתוכם פוגלוס והרמוגניס׃",
    "16": "יתן האדון רחמים לבית אניסיפורוס כי פעמים רבות השיב את נפשי ולא בוש ממוסרי׃",
    "17": "כי אם בהיותו ברומי יגע לבקשני עד כי מצאני׃",
    "18": "יתן לו האדון למצא רחמים מלפני יהוה ביום ההוא ורב שרותו אשר שרת באפסוס אתה ידעת היטב׃"
  },
  "2": {
    "1": "לכן בני התחזק בחסד אשר במשיח ישוע׃",
    "2": "ואת אשר שמעת ממני בפני עדים רבים תפקידנו בידי אנשים נאמנים אשר הם כשרים ללמד גם את האחרים׃",
    "3": "וסבל הרעות כאיש חיל בצבא מלחמת ישוע המשיח׃",
    "4": "איש יצא לצבא לא יתערב בעשקי החיים למען יהיה רצוי לשר הצבא׃",
    "5": "וגם אם נאבק איש לא יכתר אם לא יאבק כמשפט׃",
    "6": "האכר העבד הוא יאכל ראשונה מפרי האדמה׃",
    "7": "בין באשר אני אמר כי האדון יתן לך חכמה בכל דבר׃",
    "8": "זכור תזכר את ישוע המשיח הנעור מן המתים אשר הוא מזרע דוד כפי בשורתי׃",
    "9": "אשר בעבורה אני נשא רעות עד למוסרות כעשה עול אבל דבר האלהים איננו נאסר׃",
    "10": "ועל כן אסבל את כל למען הבחירים למען ישיגו גם המה את התשועה במשיח ישוע עם כבוד עולמים׃",
    "11": "נאמן הדבר הזה כי אם מתנו אתו גם אתו נחיה׃",
    "12": "אם נסבל גם נמלך אתו ואם ננכר גם הוא ינכר אתנו׃",
    "13": "אם לא נאמין הנה הוא קים באמונתו כי לכחש בעצמו לא יוכל׃",
    "14": "זאת הזכר להם והעד לפני האדון שלא לעשק במחלקת מלים אשר לא להועיל רק לעות דעת השמעים׃",
    "15": "היה שקוד להתיצב נאמן לפני אלהים וכפעל אשר לא יבוש המחלק על נכון דבר האמת׃",
    "16": "אבל תרחק מדברי הבל הפסולים כי יוסיפו הרבות רשע׃",
    "17": "ושיחתם כרקב תאכל סביב אשר מהם הומניוס ופיליטוס׃",
    "18": "אשר תעו מן האמת באמרם כי תחית המתים כבר היתה ויבלבלו אמונת קצת אנשים׃",
    "19": "אך איתן הוא יסוד האלהים וזה חותמו ידע יהוה את אשר לו ועוד יסור מעול כל הקורא את שם המשיח׃",
    "20": "כי בבית גדול לא כלי זהב וכסף בלבד אלא גם של עץ ושל חרש ומהם לכבוד ומהם לבזיון׃",
    "21": "והנה אם טהר איש את נפשו מאלה יהיה כלי לכבוד מקדש ומועיל לבעל הבית מוכן לכל מעשה טוב׃",
    "22": "ברח לך מתאות הנעורים ורדף צדק ואמונה ואהבה ושלום עם כל הקראים אל יהוה בלב טהור׃",
    "23": "ותרחק מן השאלות התפלות באין מוסר באשר תדע כי אך קטטה מולידות הנה׃",
    "24": "ועבד האדון לא יתקוטט אלא יהי נוח לכל ומבין ללמד וסבלן׃",
    "25": "ומיסר בנמיכות רוח את המתנגדים אולי יתן האלהים בלבבם לשוב להכרת האמת׃",
    "26": "ויעירו ממוקשי השטן אשר צדם בהם לרצונו׃"
  },
  "3": {
    "1": "וזאת תדע כי באחרית הימים יבאו עתים קשות׃",
    "2": "כי יהיו האנשים אהבי עצמם ואהבי בצע והוללים וגאים ומגדפים וממרים באבותם וכפויי טובה ולא חסידים׃",
    "3": "חסרי אהבה ובוגדים ומלשינים וזוללים ואכרזים ושנאי טוב׃",
    "4": "ומסרים ופחזים וגבהי רוח והלכים אחרי תענוגים יותר מאחרי האלהים׃",
    "5": "ואשר דמיון חסידות להם ומכחשים בכחה ואתה סור מאלה׃",
    "6": "כי יש בהם הבאים בלאט אל הבתים ושבים נשים טעונות חטאים ונתעות בתאות שנות׃",
    "7": "הלמדות תמיד ולעולם אינן יכלות לבוא לידיעת האמת׃",
    "8": "כי כמו יניס וימבריס אשר קמו על משה כן גם אלה מתקוממים אל האמת אנשים אשר נשחתה דעתם ונמאסים בדבר האמונה׃",
    "9": "אכן לא יוסיפו להצליח כי שגעונם יגלה לכל כאשר קרה גם את האנשים ההם׃",
    "10": "אבל אתה הלכת אחרי בהוראה ובהנהגה וברצון ובאמונה ובארך הרוח ובאהבה ובסבלנות׃",
    "11": "וברדיפות ובענוים אשר מצאוני באנטיוכיא ובאקוניא ובלוסטרא ואלה הרדיפות סבלתי ומכלן הצילני האדון׃",
    "12": "וגם כל החפצים לחיות חיי חסידות במשיח ישוע המה ירדפו׃",
    "13": "ואנשים רעים וקסמים יוסיפו סרה מתעים ונתעים׃",
    "14": "אבל אתה עמד במה שלמדת והבטחת כי יודע אתה מי הוא אשר למדת ממנו׃",
    "15": "ומנעוריך ידעת את כתבי הקדש היכלים להחכימך אל הישועה על ידי האמונה במשיח ישוע׃",
    "16": "כי כל הכתוב נכתב ברוח אלהים גם מועיל להורת ולהוכיח ולישר וליסר בצדק׃",
    "17": "למען אשר יהיה איש האלהים תמים ומהיר לכל מעשה טוב׃"
  },
  "4": {
    "1": "לכן אני מעיד בך נגד האלהים ונגד אדנינו ישוע המשיח הבא לשפט את החיים ואת המתים בהופעתו ובמלכותו׃",
    "2": "הכרז את הדבר והתמד בין בעתו בין שלא בעתו הוכח וגער והזהר בכל ארך רוח והוראה׃",
    "3": "כי בוא תבא העת אשר לא יכילו את הלקח הבריא כי אם כאות נפשם יקבצו להם מורים לשעשעי אזנים׃",
    "4": "ויטו אזניהם מן האמת ויפנו אל ההגדות׃",
    "5": "אבל אתה היה ער בכל סבל הרעות ועשה מלאכת המבשר ומלא את שרותך׃",
    "6": "כי עתה זה אסך נסך ועת פטירתי הגיעה׃",
    "7": "המלחמה הטובה נלחמתי את המרוצה השלמתי את האמונה שמרתי׃",
    "8": "ומעתה שמור לי כתר הצדקה אשר ביום ההוא יתננו לי האדון השפט הצדיק ולא לי לבדי כי גם לכל אהבי הופעתו׃",
    "9": "חושה לבוא אלי במהרה׃",
    "10": "כי דימס עזבני באהבתו את העולם הזה וילך לו לתסלוניקי וקריסקיס הלך לגלטיא וטיטוס לדלמטיא׃",
    "11": "ולוקס הוא לבדו עמדי קח את מרקוס והביאהו אתך כי יועיל לי למאד לעבודה׃",
    "12": "את טוכיקוס שלחתי לאפסוס׃",
    "13": "את המטפחת שהנחתי בטרואס אצל קרפוס הביאהו אתך בבואך ואף את הספרים ובפרט את המגלות של קלף׃",
    "14": "אלכסנדר חרש הנחשת עשה לי רעות רבות ישלם לו יהוה כמעשיו׃",
    "15": "וגם אתה השמר לך ממנו כי מרו מרה את דברינו׃",
    "16": "בהתנצלותי הראשונה לא היה איש לעזרני כי כלם עזבוני אל יחשב להם עון׃",
    "17": "אבל האדון הוא עזרני וחזקני למען תשלם על ידי הבשורה וישמעוה כל הגוים ואנצל מפי אריה׃",
    "18": "ויצילני האדון מכל מעשה רע ויושיעני אל מלכותו שבשמים לו הכבוד לעולמי עולמים אמן׃",
    "19": "שאל לשלום פריסקה ועקילס ובית אניסיפורוס׃",
    "20": "ארסטוס נשאר בקורנתוס ואת טרופימוס הנחתי חולה במילטוס׃",
    "21": "חושה לבוא לפני הסתיו אובולוס ופודיס ולינוס וקלודיה והאחים כלם שאלים לשלומך׃",
    "22": "אדנינו ישוע המשיח יהי עם רוחך החסד עמכם אמן׃"
  }
}